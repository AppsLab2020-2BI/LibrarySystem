DOPISY EMILOVY
Milan Lasica
5
3
2
264
________
OBSAH

Po skončení prohlídky mi lékařka, velmi sympatická paní v nejlepších letech, řekla, že můj zdravotní stav je přiměřený mému věku. 
Z toho vyplývá, že je to docela vážné, ale s tím se asi nedá nic dělat. 
Trochu jsem si chtěl s tou doktorkou popovídat, jen tak nezávazně o zdravotnictví a o jiných věcech, ale když jsem se jí zeptal, co dělá večer kolem deváté, začala se smát a řekla, že v devět bych už měl být v posteli.
Já jsem se zeptal, jestli ve svojí, a ona řekla, abych nemístně nevtipkoval, protože by to mohlo mít nepříjemnou dohru.
 … To ti mě tak rozhodilo, že jsem si musel zajít naproti do bistra a dát si dvě becherovky. 
Já vím, že můj zdravotní stav je přiměřený mému věku a že jiný už asi nebude, ale proč mi to doktorka připomíná, místo aby si se mnou aspoň zavtipkovala: Co děláte kolem deváté večer, paní doktorko? 
To už jsem v posteli a vy byste tam měl být taky. 
V tý samý, paní doktorko? 
Jestli vám nevadí, že tam bude i můj manžel… Takhle nějak inteligentně se to dá dělat a člověka by to hned trochu povzbudilo.