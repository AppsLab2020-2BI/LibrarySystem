MARINA
Andrej Sládkovič
10
4
6
116
_________
OBSAH

Marína je veľkým dielom ľúbostnej lyriky v štúrovskej literatúre. 
Básnik  v skladbe oslávil krásu a mladosť, vyslovil  svoj cit v radostnom i bolestnom prežívaní lásky. 
Sládkovič ako štiavnický lýceista sa zaľúbil do Márie Pišlovej. 
Ona opätovala jeho city, ale keď Sládkovič študoval v Halle, rodičia ju donútili vydať sa za druhého. 
Sládkovič pod týmto dojmom a možnosťou straty Márie začal písať verše. 
Dôveruje v jej lásku a vernosť, ktorú nezlomia nijaké nástrahy. 
Sprítomňuje si Marínu v rozličných obrazoch. 
Vidí ju ako v izbe spieva, ako sa vyznáva zo svojej lásky k nemu, odbíja bohatého pytača a prisahá vernosť milému. 
Keď rodičia predsa donútili Máriu vydať sa za bohatého pernikára, Sládkovič do pôvodnej osnovy skladby vsunul pochmúrne, baladické zložky. 
Marína narieka nad svojím osudom. 
Na vrchu Čertova svadba, slávia vŕby tajomnú slávnosť. 
Prichádza medzi ne aj Marína, ktorá nemôže zabudnúť na svoju lásku. 
Zúfalý básnik blúdi popri Hrone a Marína – víla, vábi ho do vodných hlbín. 
Básnik prekováva žiaľ, víťazí v ňom vôľa a povinnosť k životu.
V jeho záverečných slohách už niet trpkosti, ale len bláznivá spomienka krásnej lásky.
Marína je predovšetkým nadšená oslava krásy. Krása očarúva básnika. 
Stelesnením všetkých krás je básnikovi jeho milá Marína. Básnikova láska k nej je veľká, krásna a čistá.
Nie je len úzkym citom, upierajúcim sa jedine k milovanej osobe.
Veľká láska k žene sa spája s veľkou láskou k vlasti, čo je vyjadrené aj v básni slovami: „...Vlasť drahú ľúbiť v peknej Maríne, Marínu drahú v peknej otčine a obe v jednom objímať...“
 V Maríne sa odzrkadľuje problém vzťahov medzi mladými ľuďmi v rozvíjajúcej sa kapitalistickej spoločnosti. 
Sládkovič obnažuje falošnú buržoáznu morálku, ktorej je cudzia šľachetnosť a úprimnosť vzťahov medzi ľuďmi. 
Aj láska medzi mladými ľuďmi sa rieši ako problém hmotných záujmov.